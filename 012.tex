\section{Isteria e Disturbo Algico}

\subsection{Isteria}

L'\textbf{isteria}, nota anche come \emph{disturbo di conversione} o
\emph{nevrosi isterica}, è una condizione caratterizzata dalla
\emph{presenza di uno o più sintomi neurologici}, come paralisi, cecità
o parestesie, che \emph{non possono essere spiegati da una malattia
neurologica o internistica nota}, ed in cui i sintomi d'esordio sono
tipicamente \emph{associati a fattori psicologici}.
\\\\
La sindrome, oggi definita come disturbo di conversione, era in origine
associata alla sindrome ora nota come \emph{disturbo di somatizzazione}
e generalmente definita isteria, reazione di conversione o reazione
dissociativa. Attualmente si limita la diagnosi di disturbo di
conversione ai \emph{sintomi che coinvolgono una funzione volontaria
motoria o sensitiva}, cioè ai \textbf{sintomi neurologici}, e laddove il
medico non è in grado di spiegare i sintomi neurologici sulla base di
qualche malattia neurologica nota.
\\\\
La diagnosi di disturbo di conversione richiede dunque che il medico
identifichi un'associazione necessaria e indispensabile tra la causa del
sintomo neurologico ed i fattori psicologici.

\subsubsection{Manifestazione Cliniche}

Clinicamente, il disturbo di conversione si manifesta con
\emph{paralisi}, \emph{cecità} e \emph{mutismo}, che sono i più comuni
sintomi di questa patologia, ma relativamente comuni sono anche i
\textbf{sintomi sensitivi}, come l'anestesia e le parestesie,
localizzate soprattutto agli arti. Tutti i sistemi sensitivi possono
essere coinvolti e la distribuzione delle alterazioni è solitamente
incongrua con quelle delle malattie neurologiche centrali o periferiche,
per cui si possono osservare le caratteristiche \emph{anestesie}
``\emph{a calza}'' o ``\emph{a guanto}'' oppure un'\emph{emianestesia
che inizia esattamente lungo la linea mediana}. I sintomi del disturbo
di conversione possono anche coinvolgere gli organi speciali di senso,
producendo \emph{sordità}, \emph{cecità} e \emph{visione} ``\emph{a
cannocchiale}'', e queste condizioni possono essere monolaterali o
bilaterali, tuttavia l'esame neurologico rivela che le vie sensoriali
sono integre, ad esempio, nella cecità da disturbo di conversione il
soggetto riesce a camminare senza riportare urti o danni, e le pupille
reagiscono alla luce, mentre i potenziali a livello corticale sono
normali.
\\\\
Per quanto riguarda i \textbf{sintomi motori}, questi comprendono i
\emph{movimenti abnormi}, i \emph{disturbi della marcia}, al
\emph{debolezza} e la \emph{paralisi}. Possono essere presenti anche dei
\emph{tremori grossolani} e \emph{ritmici}, con \emph{movimenti
coreiformi}, \emph{tic} e \emph{sobbalzi}. I movimenti generalmente
peggiorano quando l'attenzione è focalizzata su di essi. Un peculiare
tipo di disturbo della marcia osservato nel disturbo di conversione è
l'\textbf{\emph{astasia-abasia}}, che è una \emph{deambulazione
vistosamente atassica}, \emph{vacillante}, accompagnata da
\emph{movimenti del tronco grossolani}, \emph{irregolari} e \emph{a
scatti} e da movimenti delle braccia a scatti e ondeggianti. I pazienti
con questi sintomi raramente cadono, e se questo succede, in genere non
si fanno male. Altri disturbi motori comuni sono le \emph{paralisi} e le
\emph{paresi}, che possono interessare uno, due o tutti e quattro gli
arti, anche se la distribuzione dei muscoli coinvolti non rispecchia
quella delle vie neurologiche. I riflessi sono normali, e non ci sono
fascicolazioni o atrofia muscolare, ed anche l'EMG è normale.
\\\\
Si possono avere anche dei \textbf{sintomi simil-epilettici}, cioè delle
\emph{pseudocrisi epilettiche} che sono difficili da distinguere da
quelle reali, anche perché circa un terzo dei soggetti con pseudo crisi
ha anche un concomitante disturbo epilettico.
\\\\
Infine, una particolare manifestazione clinica dell'isteria è il
fenomeno noto come ``\textbf{\emph{La Belle Indifférence}}'', cioè
l'\emph{atteggiamento del paziente inappropriatamente indifferente nei
confronti di un sintomo grave}, cioè il paziente non sembra preoccupato
da quello che appare invece come un deficit importante.
\\\\
La diagnosi differenziale di disturbo di conversione non è affatto
semplice, poiché è alquanto complesso escludere in modo definitivo una
malattia organica, per cui la diagnosi differenziale va posta con
diversi \textbf{disturbi neurologici}, coi tumori cerebrali e le
patologie che interessano i gangli della base, nonché con
l'\textbf{ipocondria}, in cui il paziente non ha una vera e propria
perdita o alterazione del funzionamento, ed i disturbi somatici non sono
limitati ai sintomi neurologici, mentre si hanno dei caratteristici
atteggiamenti e forte convinzione della propria patologia.

\subsubsection{Trattamento dell'Isteria}

La risoluzione dei sintomi del disturbo di conversione è di solito
spontanea, anche se probabilmente è facilitata da una \emph{terapia di
supporto introspettiva}, per cui è fondamentale stabilire una relazione
terapeutica nella quale il terapista guidi con autorità ed assista il
paziente, per cui spesso si ricorre alla psicoterapia psicodinamica o a
forme brevi di psicoterapia.

\subsection{Disturbo Algico}

Il \textbf{disturbo algico} (noto anche come \emph{disturbo da dolore
somatoforme} o \emph{disturbo da dolore psicogeno}), è definito dalla
presenza di \textbf{\emph{dolore}} che è ``l'oggetto principale
dell'attenzione clinica'', per cui il sintomo principale è proprio il
dolore, in uno o più distretti anatomici, che non viene completamente
spiegato da un'affezione medica non psichiatrica o neurologica.
\\\\
I sintomi algici sono peraltro associati a \emph{disagio emotivo e a
limitazione del funzionamento del paziente}, ed il disturbo ha una
\emph{plausibile relazione causale con fattori psicologici}; questa
forma di disturbo, peraltro, è due volte più comune nelle donne che
negli uomini, e l'età di esordio più frequente è tra la IV e V decade di
vita, forse perché la tolleranza al dolore si riduce con l'età.

\subsubsection{Manifestazioni Cliniche}

I pazienti con disturbo algico non costituiscono un gruppo uniforme dal
punto di vista clinico, ma piuttosto sono un gruppo eterogeneo con vari
dolori, come \emph{lombalgia}, \emph{cefalea}, \emph{dolore facciale
atipico} e \emph{dolore} \emph{cronico pelvico}. Questi dolori possono
essere post-traumatici, neuropatici, neurologici, iatrogeni o
muscolo-scheletrici, tuttavia, per soddisfare la diagnosi di disturbo
algico occorre che sia presente un fattore psicologico che possa essere
considerato significativamente correlato ai sintomi algici e alle loro
ramificazioni. I pazienti con questo disturbo hanno spesso una
\emph{lunga storia di cure mediche e chirurgiche}, con consulti presso
molti medici e \emph{richiesta di numerose terapie}, e in alcuni casi
possono diventare anche piuttosto insistenti, arrivando a richiedere gli
interventi, e sono \emph{completamente coinvolti dalla preoccupazione
per il dolore}, riferendolo come \textbf{fonte di ogni loro disagio e
sofferenza}.
\\\\
Inoltre, i pazienti con disturbo algico possono avere un quadro clinico
complicato da un disturbo correlato a sostanze, perché \emph{tentano di
ridurre il loro dolore con alcol o droghe}, mentre tipici sono anche
alcuni disturbi dell'umore, come la distimia o gli episodi depressivi
maggiori, che in questi casi possono presentarsi nella forma definita di
``\textbf{depressione mascherata}'' della psicopatologia classica.
